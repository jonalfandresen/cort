Fra:	Jon Alf Andresen  <andjon@online.no>
Sendt:	25. september 2018 20.36
Til:	Erik Skaarseth
Kopi:	'Bjørnsgaard Tore og Sidsel'; 'Elisabeth Kirkeby'; Solveig
Emne:	Mesnasaga - parkering og andre forhold

Til
Erik Skaarseth

25. sep 2018

På vegne av Mesnasaga Vel og Veglag takker vi for din mail av 3.august 2018 til daværende forman Svein 
Arne Rudi. Mailen ble distribuert til medlemmene sammen med innkallingen til årsmøtet, og diskutert på 
årsmøtet avholdt den 18.august 2018. Resultatene av denne diskusjonen ble senere behandlet i 
styremøtet avholdt den 15.september 2018. 

Parkering:

Vi er innforstått med at tidligere avtale om parkering er utgått, og at parkering i øyeblikket ikke er dekket 
av avtale. Styret ønsker ikke her å komme inn på historier vedrørende parkering, men vil snarest ønske å 
bidra til at det igjen blir orden på forholdet. Med de nye pålegg om å fjerne andelene, og de merkede 
plassene, vil det bli vanskelig for medlemmene å kunne kontrollere hvem som parkerer, men det vil 
fortsatt være ønskelig at de som bruker veien og parkeringen bidrar økonomisk til brøyting, vedlikehold 
og leieutgifter. Styret har av årsmøtet blitt anmodet om å inkludere alle medlemmene i dekning av disse 
utgiftene. Dette vil bli gjennomført omgående for påfølgende år. Styret vil også søke å etablere 
kontrakter for aktuell parkering med øvrige grunneiere fra Kinnseterhøgda og ned forbi hoved 
demningen. 
Flertallet gikk ved årsmøtet imot forslaget om å anlegge båtanløp ved Fiskeveita. Det vil imidlertid 
fortsatt være behov for å bedre forholdene for parkering langs veien fra brua og inn. Styret har således 
besluttet be om å få anlegge 6 plasser ved Ingalåmi svingen. Videre ber vi om å få bruke den tømmer-
lunneplassen som du (grunneier) har fått godkjent ved fiskeveita, som en biloppstillingsplass for de 
beboere som holder til der, men at vi er fullt innforstått med at de ganger grunneier har tømmerdrift så 
skal denne stilles til rådighet 100% for ham. 

Vedrørende utvidelse av den nåværende store parkeringsplassen, var dette hovedsakelig begrunnet i 
behovet for å avdekke masse til parkeringen ved Ingalåmi. Styret har, etter befaring og diskusjon i 
styremøte, kommet frem til at masse kan hentes i grøftekanter/stikkrenner som allikevel skal graves, og 
anser derfor at en ytterligere utvidelse er unødvendig.

Velet anser at hvis det skisserte opplegg er mulig vil behovene for parkering være dekket.

Det vil bli gjort en innsats for å bedre standarden på veidekket fra brua og fram, samt på drenering og 
dekke på selve parkeringen. Arbeidet med å fjerne rekkverk og plassmarkeringer er allerede 
gjennomført.
Alle disse forholdene kan diskuteres nærmere ved direkte kontakt med Velets representant, Tore 
Bjørnsgaard, som også er prosjektansvarlig på vegne av Velet.

Båtanløp:

Anlegning av båtanløp ved Fiskeveita falt ikke i god jord hos flertallet av Velets medlemmer, og det ble 
forlangt at fortsatt anløp ved nåværende plass, som ligger i tilknytning til parkeringen, ble bedre utredet. 
Styret har bestemt at dette vil bli forsøkt gjennomført, men innser at sikkert båtanløp i den isfrie 
perioden vil medføre betydelig og vanskelig arbeide i den nåværende kanalen. Behovet vil være en kanal 
med dybde ned til ca 50 cm under laveste beregnede vannstand. Styret vil be Eidsiva Energi om å 
gjennomføre undersøkelsene til dette arbeidet som NVE har ansett å være viktig. Hvis prosjektet anses 
gjennomførbart vil det bli nødvendig å utbedre adkomsten fra parkeringen fram til vannkanten.  
Vi vil oppfordre oppsitterne til å rydde vekk skikjelker og lignende som ligger langs båtanløp. Vi anmoder 
også om å få rydde noe løvskog langs parkeringsplassen.

På grunn av mulige store komplikasjoner ved å anlegge båtanløp ved den store parkeringsplassen, her 
styret også besluttet å be Eidsiva Vannkraft om å se nøyere på et eventuelt båtanløp på sydsiden av 
demningskanalen.

Hyttetomter og bruk av området:

Ved å meddele hytteeierne om grunneiers ønsker, vedrørende båtopplag og annen bruk av områder 
utenfor tomten, håper vi at en videre kontakt mellom grunneier og hytteeiere vil være muliggjort. Vi vil 
forfølge saken også ved neste års møte for å høre om dette.

Med dette håper vi på en god dialog mellom deg og vår representant, Tore Bjørnsgaard, og ser fram til 
en snarlig kontrakt-overenskomst for parkeringen. Siden alle medlemmene nå er inkludert i både vei og 
parkering vil det være styreformannen i Mesnasaga Vel- og veglag som heretter vil tegne kontrakt med 
grunneier.  Vi vil håpe å kunne etablere et leieforhold med lang varighet og god forutsigbarhet. 

.

På vegne av Mesnasaga Vel og Veglag

Jon Alf Andresen
Styreformann


