Fra:	Jon Alf Andresen  <andjon@online.no>
Sendt:	25. september 2018 21.04
Til:	'firmapost@eidsivaenergi.no'
Kopi:	'Bjørnsgaard Tore og Sidsel'; 'Elisabeth Kirkeby'; Solveig
Emne:	Vedrørende tilskudd til bygging av båtanløp ved Mesnasaga

Eidsiva Vannkraft 
AS                                                                                                                                                                                        
                                                                                                         Dato 25. september 2018
Ved
Stig Morten Løken
Deres referanse: 16/02182-8                                                                                                                                    

Vi viser til ditt svar av 7.august 2018 på vår tidligere henvendelse av 1. august. Vi har med tilfredshet 
mottatt tilbudet om økonomisk støtte til bygging av båtanløp, og er særdeles godt fornøyd med den 
samarbeidsvilje og forståelse dere dermed utviser. Vi forstår fullt ut de forutsetninger dere legger til 
grunn, og vil i den forbindelse knytte noen bemerkninger og videre anmodninger.

Saken ble framlagt av daværende formann, Svein Arne Rudi, på Velets årsmøte den 18.august 2018. 
Saken var utredet med formål å etablere båtanløp i området utenfor det vi kaller «Fiskeveita», hvor dere 
for øvrig har utført demningsarbeider i år og tidligere. Dette falt ikke i god jord hos flertallet av 
medlemmene, med forskjellige begrunnelser, og det ble bestemt at et alternativt båtanløp må utredes 
grundig. 

Tradisjonelt, og da snakker vi om før forrige utgraving/fordypning av hoved-demningen, var båtanløp for 
transport av ikke bærbare laster vanlig på utsiden av den sørlige utstikkeren fra selve demningsløpet, og i 
god avstand fra selve løpet. Der går det en delvis farbar veg nedover mot vannkanten. Vi ble da meddelt 
at Mesna Kraft ikke ønsket båttrafikk ved kanalen, og vi har derfor ikke fortsatt bruken av dette området 
til båtanløp. Dette vil imidlertid være en ypperlig anløpsplass ved alle vannstander, med noen enkle 
utbedringer. Vi ber derfor Eidsiva Vannkraft igjen å se nærmere på denne muligheten.

Etter at ble anlagt parkering for hytteeierne på nordsiden av vannet i området forbi den tidlige 
«Handelsstands-hytta» har vika nedenfor plassen blitt brukt til båtanløp. Denne muligheten eksisterer 
dog bare ved svært høye vannstander, og har derfor ikke vært i bruk i de senere år på grunn av lav 
vannstand i Nord-Mesna. 

Stedet vi snakker om ligger i en slags kanal utgravd av et lite elveløp, gjennom et område bygget opp av 
avleiringer fra tidligere tider med full vannstand. Avleiringene danner ikke fast grunn for ferdsel, og 
betydelig arbeide måtte legges ned for å gjøre dette mulig. Vi antar at adkomst med maskiner kan være 
mulig på vinterstid, men dette må undersøkes nærmere. Det nåværende styret har vurdert at behovet 
for båtanløp for de mange hytteeierne som mangler adkomst på vei, er såpass viktig at vi på grunn av 
manglende alternativer vil måtte gå videre med å framskaffe en holdbar utredning av dette området. 
Dette trenger vi imidlertid ekspert-hjelp til å utføre. Vi har diskutert hvilke krav som må stilles, og 
kommet fram til at det vil være nødvendig å opparbeide en adkomstkanal hvor små båter kan passere 
hverandre, og med dybde 50 cm under gjennomsnittlig minste vannstand. Dette vil sannsynligvis 
medføre mudrings- og gravearbeider ut til en avstand på opptil 75 meter fra ankomststedet på grunn av 
den langgrunne vika utover. Vi har lagt ved noen bilder av området.

Vår nåværende maskinoperatør har av forståelige grunner ikke vært i stand til å vurdere omfanget og 
kostnadene ved dette oppdraget. Da vi antar at Eidsiva Vannkraft har erfaring, og nødvendige ressurser, 
både hos personell og i teknologi (maskiner), ser vi oss nødt til å be om at følgende oppgaver 
gjennomføres av Eidsiva Vannkraft:

Umiddelbart å:

-skaffe en reel oversikt over minste antatte/lovlige vannstand i overskuelig framtid

-se nærmere på muligheten for båtanløp rett syd for kanalen til hoved demningen, alternativt, hvis slik 
anløp ikke er ønskelig å

-utarbeide et områdekart i vika ved parkeringsplassen hvor nødvendige opplysninger om eierforhold og 
valg av kanaltrasé inntegnes til bruk ved nødvendige søknader

-måling av dybder ned til eventuelt fjell i den valgte kanaltraseen

Etter samråd og vedtak om sted for båtanløp:  
 
- gjennomføre mudring, graving og eventuell sprengning senest høsten/vinteren 2019

Vi står til disposisjon for snarlig direkte samtale med beslutningstaker i Eidsiva Vannkraft om denne 
saken. Vår prosjektansvarlige, Tore Bjørnsgaard vil kunne nåes på telefon 41680130

På vegne av styret i Mesnasaga Vel og veiselskap


Jon Alf Andresen
Styreformann
andjon@online.no
Mob 90856165
     



